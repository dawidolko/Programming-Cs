# Kolokwium programowanie obiektowe C# 

Poniżej znajdują się treści zadań, które sprawdzają efekty EK 04, EK 05, EK 06. Zadania należy rozwiązywać sekwencyjnie, tzn. np. aby otrzymać ocenę 3 należy rozwiązać zadanie 1, na ocenę 4 należy poprawnie rozwiązać zadanie 1 i 2, natomiast aby otrzymać ocenę 5 należy rozwiązać wszystkie zadania. Rozwiązania zadań należy skompresować do pliku zip i przesłać do zadania utworzonego na MSTeams. Kody programu muszą zawierać najważniejsze komentarze. Należy przetestować zaimplementowane rozwiązanie oraz przesłać zrzuty ekranów z testowania projektowanego rozwiązania.

## Zadanie 1. - ocena 3.0
Zaproponuj implementację systemu informatycznego wspomagającego proces obsługi rachunku bankowego (zakładanie, usuwanie konta, zakładanie, zrywanie lokaty, kończenie lokaty w terminie, itd.). Program ma być czytelny dla użytkownika (kazda klasa ma być projektowana w oddzielnych plikach z zachowaniem idei programowania obiektowego), musi posiadać obsługę walidacji danych oraz wyjątków. Utworzone rozwiązanie należy przetestować tworząc listę obiektów i przetestować działanie zaproponowanego rozwiązania.

## Zadanie 2. - ocena 4.0
Wykorzystując zaproponowane rozwiązanie z poprzedniego zadania należy rozbudować program o pobieranie danych z wykorzystaniem interfejsów, input output danych w tym:

- dane powinny być wczytywane z dowolnej bazy

- w bazie powinny być przechowywane niezbędne informacje projektowanego systemu.

## Zadanie 3. - ocena 5.0
W oparciu o zaproponowane rozwiązanie rozbuduj program o interfejs użytkownika, który pozwoli na obsługę projektowanego systemu.
